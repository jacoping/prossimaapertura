## Prospettive

Dare forma ad un luogo che accolga le molteplici esperienze dell’abitare può avvenire in molti modi.
Nell'esperienza presentata, il fenomeno si innesca lasciando spazio e tempo all’inatteso. Aprire a ciò che non è pianificato non significa trascurare la natura generativa del progetto, bensì costruire luoghi che sappiano reagire al movimento di chi li abita, sperimentando sistemi aperti come preludio per nuove forme di urbanità.
