L’approccio integra nell’ambito dell’opera pubblica competenze interdisciplinari, pratiche di partecipazione e modalità innovative, affiancando alla riqualificazione fisica dei luoghi la costruzione di un senso collettivo dello spazio pubblico.

Architettura, ricerca psicosociale, arte e comunicazione collaborano a un programma di eventi e attività volte al coinvolgimento attivo della cittadinanza: il **cantiere**, il **dialogo** e l’**immaginario** sono tre dimensioni in cui Prossima Apertura interagisce con il luogo e con i suoi abitanti, generando l’apertura progressiva dei luoghi, reali e simbolici, attorno ai quali si identifica e si esprime una comunità.

A partire dal 2019, abbiamo sperimentato il modello nel quartiere Toscanini di Aprilia (LT).
